# Hvad er det

---
Cryptohagen er en stribe uformelle og hyggelige sammenkomster (hver
sidste søndag i måneden).

## Hvem er det for

Arrangementet er for alle, der bruger internettet i en eller anden
form.

- Du er skoleelev, og skal søge oplysninger om følsomme emner såsom
  Al-Quaeda, ISIS og selvmordsbomber
- Måske lever du i et problematisk parforhold og vil kunne søge hjælp
  og oplysning, uden at din partner bliver gjort opmærksom på det
- En undersøgende journalist, der har brug for værktøjer til,
  at beskytte en vigtig kilde
- Eller du er måske den kommende Edward Snowden

Der vil være tidspunkter hvor alle har behov for, at kunne bevæge sig
rundt på nettet eller kommunikere med andre, uden at nogen 'lytter
med'. Også dig, der til hverdag ikke mener, du har noget at skjule.

Vi sidder en flok nørder og er klar til at hjælpe dig i gang med, at
bruge nogle af de populære og anerkendte sikkerhedsværktøjer; både på
din smartphone og på din computer.

Så kom ned og sig hej, drik en kop lækker kaffe, og få en sludder.

Det eneste, du skal have med er godt humør og din mobil og/eller
bærbare.
